Nikdy nebyla lepší chvíle začít používat XMPP, svobodnou veřejnou komunikační síť, kterou nikdo neovládá ani nevlastní. Monal je rychlý a uživatelsky přívětivý způsob, jak XMPP používat. Stačí aplikaci stáhnout, přihlásit či registrovat se a můžete chatovat během pár minut. Vypadá a funguje stejně jako ostatní aplikace, takže není potřeba se „učit XMPP“ a dokonce ani se starat, co to je.

Klíčové vlastnosti:
- otevřený zdrojový kód (open source)
- bez reklam! silný důraz na soukromí, nenavazuje nevyžádaná spojení a neodesílá údaje o použití
- nečte žádná osobní data
- jelikož se připojuje přímo k Vašemu serveru, Vaše heslo ani žádné jiné informace nejsou nikdy odeslány třetí straně
- konverzace šifrované pomocí OMEMO
- kompatibilní s korporátními XMPP servery, které vyžadují VPN
- podpora pro skupinové konverzace formou MUC (multi-user chat)
- audio/video hovory

Implementováno je několik rozšíření XMPP navržených pro zlepšení mobilního fungování:
- XEP-0357: Push Notifications
- XEP-0280: Message Carbons k synchronizaci zpráv mezi klienty
- XEP-0198: Stream Management k rychlému znovupřipojení
- XEP-0199: XMPP Ping k udržování spojení
- XEP-0313: Message Archive Management ke stahování historie konverzací
- XEP-0352: Client State Indication k dramatickému snížení spotřeby baterie
- XEP-0363: HTTP File Upload k posílání obrázků v konverzacích
